<style>
img[alt^="image"] {max-width:40px;}
img[alt^="schema"] {  max-height:80px}
</style>
<div class="w3-row">
<div class="w3-half w3-justify">

<bdl-animate-adobe src="ZelezoHotove.js" width="600" height="400" name="ZelezoHotove" fromid="idfmi" responsive="true" playafterstart="true"></bdl-animate-adobe>

**Obr 1.** Železo vázané na transferin vstupuje do buňky.

**B:** ![imagetfr1](imgtfr1.png) 
**C:** ![schematfr1](schematfr1.png)

**B** ikona transferrin receptoru v dalším simulátoru **C** schéma transferrin receptoru s navazujícím se transferrinem na buněčné membráně.

</div>
<div class="w3-half">
<div class="w3-margin-left w3-justify">

 Železo vázané na transferin vstupuje do buňky prostřednictvím receptorem zprostředkované endocytózy. Nejprve se transferin s železem naváže na TfR1 na buněčné membráně, což vede ke vzniku komplexu holo-Tf-TfR1. Následkem toho dochází k ATP- a klatrin-dependentní endocytóze komplexu hole-Tf-TfR1. Klatrinové proteiny usnadní iniciaci invaginace buněčné membrány obsahující Tf-TfR1 a tvorbu endosomů potažených klatrinem. Následně dojde k odstranění klatrinových proteinů a obsah endosomu se okyselí přítomností protonové  ATP-dependentní pumpy na endosomální membráně. Výsledné nízké pH způsobuje konformační změny v Tf i TfR1 vedoucí k disociaci železa z komplexu. Apo-Tf stále zůstává vázán na TfR1, neboť při takto nízkém pH (< 5,5) se apo-Tf váže na TfR1 se stejnou afinitou jako hole-Tf při pH 7,0. Uvolněné ionty Fe3+ jsou redukovány na Fe2+ prostřednictvím ferrireduktázy STEAP3 . Železnaté ionty železa jsou transportovány z endosomu pomocí DMT1. Nakonec je komplex apo-Tf-TfR1 přenesen zpět do buněčné membrány, kde extracelulární pH snižuje afinitu apo-Tf k TfR1, což vede k disociaci a uvolňování apo-Tf zpět do oběhu. Dochází tak efektivně k recyklaci jak apo-Tf, tak části fosfolipidové membrány.



</div>
</div>
</div>



