<style>
img[alt^="image"] {max-width:20px;}
img[alt^="sim"] {  max-height:250px;}
</style>
## 1.2. Hemové železo

V evropských podmínkách je hlavním zdrojem železa __hem__, který je obsažený především v potravinách živočišného původu, nejvíce v červeném mase a vnitřnostech. 
<div class="w3-left">

![simhem](simhem.png)
<br /> **Obrázek** - schéma 
<br /> přenosu hemu do buňky.
</div>
Hemová forma může, dle diety, představovat až 2/3 celkového příjmu železa. Hem je prostetická skupina obsahující tetrapyrolové jádro, centrálně vázaný iont Fe<sup>2+</sup> a postranní substituenty (Obrázek HEM). Typický pro hem je konjugovaný systém dvojných vazeb, který dává hemu červenou barvu. Hem je obsažený v mnoha důležitých biologických makromolekulách jako například hemoglobin, myoglobin, cytochrom P450, peroxidáza nebo cytochromy dýchacího řetězce.

Hemové železo je absorbováno duodenálními enterocyty. Mechanismus přenosu není znám, nicméně předpokládá se navázání hemu na příslušný proteinový přenašeč, který je součástí kartáčového lemu duodena, případně může být přenos endocytický. Uvnitř buňky je dvojmocné železo uvolněno z tetrapyrolového kruhu hemu pomocí enzymu __hem oxygenázy (HO)__ ![image8](image8.jpg). Do reakce vstupuje molekulární kyslík a NADPH + H<sup>+</sup>, výsledkem reakce je pak volné Fe<sup>2+</sup> ![image1](image1.jpg), které se stává součástí pohotového poolu, oxid uhelnatý a biliverdin, který je dále redukován na bilirubin. 

<div class="w3-row">
<div class="w3-third">
<bdl-pdb-pdbe-molstar molecule-id="2h35" hide-polymer="true"></bdl-pdb-pdbe-molstar>

</div>
<div class="w3-third">

![ironhem](ironhem.png)

</div>
<div class="w3-rest">
**Obrázek HEM**. interaktivní 3D obrázek 
proteinu 6ls8 (myoglobin) vyskytující se v kosterním svalstvu savců. Polymerová struktura 
hemoglobinu skryta (myší můžete rotovat) **A.** Molekulární struktura hemu, **B.** Schématické znázornění hemu, modře: tetrapyrolové porfyrinové jádro, červeně: centrálně vázaný iont Fe<sup>2+</sup>.
</div>

</div>

<bdl-quiz 
question="Kolik hemových skupin je v hemoglobinu" 
answers="1|4"
correctoptions="false|true" 
explanations="1 hem je v jiném proteinu tzv. myoglobinu vyskytující se v buňkách kosterního svalstva|4 hemy jsou v proteinu hemoglobinu vyskytující se v buňkách červených krvinek"></bdl-quiz>


