<div class="w3-row">
<div class="w3-half w3-center">

<bdl-pdb-pdbe-molstar id="pdb1m4e" molecule-id="1m4e" hide-controls="true" height="500px"  visual-style="ball-and-stick"></bdl-pdb-pdbe-molstar>
**Obrázek HEP. A.** Molekulární struktura hepcidinu (HEP). Žlutě jsou vyznačené atomy síry v aminokyselině Cystein^[https://cs.wikipedia.org/wiki/Cystein], které jsou propojeny disulfidovým můstkem a tvoří vyšší molekulu tzv. Cystin. 

![imagehepcidine](imagehepcidine.png)

**B.** Schématické znázornění hepcidinu.


</div>
<div class="w3-half w3-justify w3-padding">

# Tvorba hepcidinu, BMP/SMAD signální kaskáda a IL-6/STAT inflamatorní dráha

Hepcidin je antimikrobiální peptid složený z 25 aminokyselin, který je produkován v hepatocytech a vylučován do krevního oběhu. Hepcidin je překládán jako pro-protein s 84 aminokyselinami a štěpen pro-hormonální konvertázou furinem za vzniku aktivního peptidu. 
   
První subtraktivní hybridizační experimenty na myších játrech identifikovaly hepcidin jako protein regulovaný železem. Role hepcidinu v homeostáze železa byla dále potvrzena, když byl v rámci experimentu nechtěně narušen gen pro hepcidin a postižené myši projevovaly známky přetížení železem. Účinek genového knockoutu hepcidinu na homeostázu železa byl potvrzen v následující studii, která ukázala, že u zvířat s nedostatkem hepcidinu, ale s normální expresí USF2 (upstream stimulatory factor 2) se vyvinula těžká hemochromatóza. Naopak laboratorní zvířata, která nadměrně exprimovala hepcidin v játrech, vykazovala těžkou anémii z nedostatku železa. Funkce hepcidinu byla jednoznačně prokázána při studiu karence železa u potkanů. Při nedostatku železa v potravě došlo u potkanů k 1) rapidnímu potlačení syntézy jaterní hepcidinu a 2) k up-regulaci střevních transportérů železa DMT1, DcytB a Fpn. Předpokládalo se, že hepcidin reguluje homeostázu železa v důsledku interakce s transportéry železa. 
<!--
Průlom nastal, když byl objeven receptor hepcidinu. Důkladnou in vitro analýzou bylo zjištěno, že hepcidin se váže na Fpn, což vede k jeho internalizaci a proteazomální degradaci. Syntéza hepcidinu je aktivována při zvýšeném množství železa v těle, což následně vede ke snížení jeho absorpce v duodenu s cílem normalizace hladin s plazmě. V případě nedostatku železa je syntéza hepcidinu naopak suprimována, což umožňuje transport většího množství železa z enterocytů do séra. Kromě toho je Fpn zvýšen také v makrofázích po erytrofagocytóze. Funkcí hepcidinu v této souvislosti je redukce transportu železa po jeho recyklaci ze stárnoucích červených krvinek. V případě nedostatku železa a snížené produkci hepcidinu dochází naopak k významnému zvýšení odtoku železa z makrofágů prostřednictvím Fpn. Kromě snížené hladiny železa v séru jsou hlavními represory exprese hepcidinu tkáňová hypoxie a erytropoéza. Tato vazba tak představuje spojení mezi homeostázou krevních plynů a hladinami železa. Jedním z hlavních aktivátorů exprese hepcidinu je zánět. To má za následek přechodné snížení hladiny železa v séru v průběhu infekce. Výzkum posledních deseti let prokázal důležitost hepcidinu jako hlavního regulátoru absorpce železa v duodenu a recyklace železa v červených krvinkách. Studium regulace exprese hepcidinu v játrech pak bylo klíčové pro pochopení regulace systémové homeostázy železa. V rámci prezentovaného modelu představujeme dvě signální kaskády, které se spolupodílejí na expresi hepcidinu: 1) BMP/SMAD kaskáda a 2) IL-6/STAT inflamatorní dráha. Třetí zásadní dráha regulující expresi hepcidinu je 3) hypoxická a erytropoetická dráha, která však není součástí současné verze modelu a je popsaná pouze
teoreticky. 
-->
</div>
</div>
