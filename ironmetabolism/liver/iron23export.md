<div class="w3-row">
<div class="w3-half w3-center">

![hepaticstructure](Hepatic_structure2.svg)

**Obrázek: schematické rozmístění jaterních buněk**

<div class="w3-small">Originally by Frevert U, Engelmann S, Zougbédé S, Stange J, Ng B, et al. Converted to SVG by Viacheslav Vtyurin who was hired to do so by User:Eug. – Based on the research article "Intravital Observation of Plasmodium berghei Sporozoite Infection of the Liver", PLoS Biology, doi:10.1371/journal.pbio.0030192.g011</div>


</div>
<div class="w3-half w3-padding">
<div class="w3-justify">

Export železa z jater není stále kompletně vysvětlen a mnohem méně je známo o příslušných molekulárních mechanismech ve srovnání s absorpcí a ukládáním železa v játrech. Železo, které je skladováno ve feritinu, má schopnost být mobilizováno z jater v době vysoké systémové poptávky po železu. Toto je zdůvodnění léčby pacientů s hemochromatózou - pacientům s vysokým obsahem železa v játrech je pravidelně odebírána krev a tím se iniciuje mobilizace železa z jater do oběhu. Podle studie na provedené na hlodavcích se denně z hepatocytů uvolňuje až 6% deponovaného železa. 

Bylo prokázáno, že existuje několik podnětů regulujících mobilizaci železa z jater. Erytropoéza a systémová změna hladin železa u potkanů zvyšují mobilizaci. Export železa je v průběhu zánětu je naopak inhibován. Kupfferovy buňky navíc významně přispívají k uvolňování železa z jater prostřednictvím erytrofagocytózy a uvolňování železa z červených krvinek. Prvním krokem v mobilizaci železa je jeho regulované uvolňování z feritinu. To je považováno za autonomní vlastnost feritinu kontrolovanou hladinami železa v cytosolu. Exprese Fpn v buňkách zvyšuje uvolňování železa z feritinu. 

Jediným známým exportním kanálem železa je Fpn, u kterého se opakovaně prokázalo, že je nezbytný pro transport železa u laboratorních zvířat. Fpn je vysoce exprimován v makrofázích a v menší míře i v hepatocytech. 

Jak bylo uvedeno výše, množství Fpn je regulováno vazbou a degradací zprostředkovanou hepcidinem. Tento regulační kanál byl přesně popsán v buněčných systémech in vitro. Role hepcidinu při regulaci stability jaterního Fpn in vivo však není jasná. Fpn je rovněž regulováno systémem IRE/IRP a má IRE ve svém 5’-UTR. Za podmínek buněčného nedostatku železa se proteiny IRP vážou na IRE v transkriptu Fpn a blokují jeho translaci. To vede ke snížené proteinové expresi Fpn na membráně a umožňuje buňce zadržovat železo prostřednictvím sníženého exportu. 

Nedávné studie podmíněného narušení podtrhují význam Fpn v játrech. Makrofágově specifická delece Fpn vedla k sekvestraci železa v Kupfferových buňkách. Delece neměla zásadní vliv na parametry erytrocytů a byla pozorována pouze mírná anémie. Toto zjištění je docela překvapivé, protože většina železa pro denní potřebu je odvozena z makrofágy zprostředkované recyklace senescentních červených krvinek. Delece Fpn specifická pro hepatocyty vedla k mírné sekvestraci železa v hepatocytech, parametry erytrocytů však zůstaly normální. Za podmínek s nízkým obsahem železa se u myší vyvinula anémie, erytrocytární hodnoty a hemoglobin byly významně nižší.

</div>
</div>
</div>
