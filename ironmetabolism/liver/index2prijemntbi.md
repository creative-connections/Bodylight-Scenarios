<div class="w3-row">
<div class="w3-half w3-center">



<bdl-pdb-pdbe-molstar id="pdb2h35" molecule-id="3cmp" hide-controls="true" height="500px" show-ions="FE" assembly-id="1"></bdl-pdb-pdbe-molstar>
**Obrázek Lipokalin 2** 3D molekulární struktura Lcn2 s vyznačeným atomem železa (fialová sféra ve struktuře). Je sekretován imunitními buňkami (neutrofily) a epitelními buňkami.


</div>
<div class="w3-half">
<div class="w3-justify w3-margin-left">



### 2. Příjem železa nevázaného na Tf, tzv. NTBI (non-transferrin bound iron)

*[Tf]: Transferrin
*[NTBI]: non-transferrin bound iron

V případech silného přetížení organismu železem překročí hladina železa kapacitu Tf a v plazmě je pak větší poměr nevázaného železa. Na řadu příchází příjem železa nevázaného na Tf.

V případech silného přetížení organismu železem překročí hladina železa kapacitu Tf a v plazmě je pak větší poměr nevázaného železa. NTBI je vázán řadou neproteinových ligandů včetně citrátu, který je pravděpodobně převládající formou plazmatického NTBI nalezeného při hemochromatóze. NTBI je účinně absorbováno hepatocyty, příjem není regulován přebytkem železa v játrech, jak je pozorováno u železa vázaného na Tf prostřednictvím systému IRE/IRP. Bylo prokázáno, že existuje několik mechanismů, které přispívají k vychytávání NTBI, včetně DMT1 a ZIP14 vázaných na membránu. Kromě toho je několik dalších mechanismů schopných transportu NTBI do buněk. Například vápníkové kanály typu L usnadňují transport NTBI do srdečních myocytů, blokátory kalciového kanálu pak inhibují absorpci NTBI do srdce. 

Lipokalin 2 je multifunkční protein, který má vlastnosti sekvestrující železo a je rozhodující při vazbě na siderofory a při omezování dostupnosti železa pro patogenní bakterie. Některá data však naznačují, že Lcn2 může mediovat absorpci NTBI. 

Dále existuje SCARA5 - feritinový receptor, který zprostředkovává absorpci NTBI do ledvin. Jeho úloha pro vychytávání NBTI v játrech však není jasná.

</div>
</div>
