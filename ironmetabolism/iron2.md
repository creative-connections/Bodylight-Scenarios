<div class="w3-row">
<div class="w3-half w3-center">

<bdl-pdb-pdbe-molstar molecule-id="6m54" height="440px"></bdl-pdb-pdbe-molstar>

**Obrázek FERRITIN** Molekulární struktura ferritinu 

![Ferritin](imageferritin.png)

**Schématické znázornění ferritinu**, oranžová: apoferitin - proteinová část ferritinu, modře: vázané ionty Fe<sup>3+</sup>.


</div>
<div class="w3-half w3-justify">
<div class="w3-margin-left">

Protože je dvojmocné železo pro buňku toxické (viz. Fentonova reakce), je snaha organismu udržovat nízkou koncentraci Fe<sup>2+</sup> (pohotový pool) a železo převést do zásobní formy v méně reaktivním Fe<sup>3+</sup> stavu. 

Pro účely skladování železa slouží protein **ferritin** (Obrázek FERRITIN), který je lokalizovaný v cytosolu buněk. Lidský ferritin se skládá ze 24 podjednotek dvou typů (L a H), které vytvářejí kulovitý útvar (apoferitin) ve kterém může být skladováno, dle stupně saturace, až 4 500 iontů Fe<sup>3+</sup>. Jedná se o veliký nadmolekulární systém o hmotnosti 474 kDa. Kromě duodenálních erytrocytů se ferritin vyskytuje ve větším množství v játrech, slezině nebo kostní dřeni. 

Druhou zásobní formou železa je **hemosiderin**, který vzniká agregací a postupnou degradací molekul ferritinu v lyzozomech při nadbytečném sycení cytozolu železem. Hemosiderin je ve srovnání s ferritinem větší, viditelný ve světelném mikroskopu (granulární pigment rezavě hnědé barvy) a jeho vazebná kapacita pro železo je rovněž vyšší. Železo se z hemosiderinu však uvolňuje obtížněji než z ferritinu.

<bdl-quiz question="Odhadněte saturaci ve schématickém znázornění ferritinu vlevo?" answers="3/4|1/2" correctoptions="true|false" explanations="6 z 8 bloků ve schématu je zaplněno, tj. 6/8=3/4|ne"></bdl-quiz>

</div>
</div>
</div>

