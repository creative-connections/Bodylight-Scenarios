<style>
img[alt=Ferritin] { width: 150px; }
</style>
<div class="w3-row">
<div class="w3-half w3-center">

![simironpool](simironpool.png)

**Obrázek Pohotový pool** schéma pohotového poolu Fe<sup>2+</sup>v buňce.
</div>
<div class="w3-half w3-justify">
<div class="w3-margin-left">

## Pohotový pool

Po vstupu do enterocytu se Fe<sup>2+</sup> stává součástí malého “pohotového poolu” železa. Nitrobuněčná koncentrace železnatých iontů je udržována velmi nízká a to z důvodu jejich toxicity. V přítomnosti peroxidu vodíku dochází (tzv. Fentonova reakce) ke vzniku vysoce reaktivního OH radikálu.


*[Fentonova reakce]: reakce kdy v přítomnosti iontů Fe vznikají volné hydroxylové radikály | Fentonova reakce je chemická reakce, kdy v přítomnosti tranzitních kovů Fe nebo Cu se H<sub>2</sub>O<sub>2</sub> redukuje a vzniká vysoce aktivní a toxický hydroxylový radikál. H<sub>2</sub>O<sub>2</sub> + Fe<sup>2+</sup> → HO· + OH<sup>−</sup> + Fe<sup>3+</sup> (1) H<sub>2</sub>O<sub>2</sub> + Fe<sup>3+</sup> → HOO· + H<sup>+</sup> + Fe<sup>2+</sup> (2)| https://www.wikiskripta.eu/w/Fentonova_reakce


H<sub>2</sub>O<sub>2</sub> + Fe<sup>2+</sup> → HO· + OH<sup>−</sup> + Fe<sup>3+</sup> __(1)__

H<sub>2</sub>O<sub>2</sub> + Fe<sup>3+</sup> → HOO· + H<sup>+</sup> + Fe<sup>2+</sup> __(2)__

Protože je dvojmocné železo pro buňku toxické (viz. Fentonova reakce), je snaha organismu udržovat nízkou koncentraci Fe<sup>2+</sup> (pohotový pool) a železo převést do zásobní formy v méně reaktivním Fe<sup>3+</sup> stavu. 

Pro účely skladování železa slouží protein **ferritin** a **hemosiderin** (viz další stránky), oba jsou lokalizované v cytosolu buněk. 

</div>
</div>
</div>


