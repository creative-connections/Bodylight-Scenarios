<style>
img[alt^="ztraty"] {max-width:200px;}
</style>
<div class="w3-row">
<div class="w3-half w3-center">

![ztratyprijemkrve](ztratyprijemkrve.png)

**Obrázek:** schéma příjmu a ztrát krve. Krevní transfúze nebo krvácení souvisí s vnějšími přesuny železa z/do organismu. V dalších simulátorech lze příjmem a ztrátou krve simulovat patologické stavy plynoucí z nedostatku, resp. nadbytku železa.

</div>
<div class="w3-half">
<div class="w3-justify w3-margin-left">

*[TIBC]: total iron binding capacity
*[FEP]: free erythrocyte protoporphyrin
*[sideropenická anémie]: Sideropenická anémie vzniká poruchou syntézy hemoglobinu v důsledku nedostatku železa.| Sideropenická anémie vzniká poruchou syntézy hemoglobinu v důsledku nedostatku železa. To má za následek pokles hladiny hemoglobinu, hematokritu, snížený střední objem erytrocytu (MCV), snížený obsah hemoglobinu v erytrocytu (MCH). Dále se projeví nízkou hladinou železa, ferritinu a zvýšením celkové vazebné kapacity stimulací produkce transferinu v játrech a zvýšení sTFR. | https://www.wikiskripta.eu/w/Sideropenick%C3%A1_an%C3%A9mie

## Nedostatek železa

Dlouhodobý nedostatek železa vede k nejčastějšímu typu anémie: **sideropenická anémie** - a to z důvodu nedostatečné syntézy hemoglobinu (mikrocytární anémie). 

Ztráty železa (nejčastěji prostřednictvím ztrát krve), které v modelu simulujeme kontinuálním odběrem krve regulovatelnou rychlostí, mohou nastat z různých příčin které se liší v závislosti na věkové skupině. 
* U novorozenců je nedostatek železa primárně způsoben nedostatečnou koncentrací železa v mateřském mléce, 
* u dětí je za karencí železa nejčastěji nevhodná dieta. 
* U dospělých žen v reprodukčním věku stojí za nedostatkem železa menoragie nebo těhotenství, 
* u mužů je to krvácení z gastroduodenálních vředů. 
* U seniorů je to pak chronické zánětlivé nebo onkologické onemocnění, 
* v případě zemí třetího světa pak i možná infestace různými parazity (ankylostoma duodenale, necator americanus, apod.). 
* Mezi další příčiny nedostatku železa patří malnutrice, malabsorpce nebo gastrektomie. 

</div>
</div>
</div>



