# 5. Hepcidin a jeho role v metabolismu železa

Hepcidin je nízkomolekulární oligopeptidový hormon, který byl náhodně objeven v roce 2000 Krausem a následně pak v roce 2001 Parkerem v rámci hledání nových antimikrobiálních peptidů. Jeho objev značnou měrou přispěl k pochopení homeostázy železa na systémové úrovni. Hepcidin je syntetizován jako preprohepcidin o velikosti 84 aminokyselin, který je ještě v jaterních hepatocytech zpracován na prohepcidin (60 aminokyselin). Bioaktivním hormonem se stává až po proteolytickém stěpení na hepcidin, který je tvořen 24 aminokyselinami (Obrázek **HEP**). Peptidový hormon je v plazmě navázán na $\alpha$ 2-makroglobulin a je vylučován primárně ledvinami. Za předpokladu normální funkce ledvin jeho koncentrace v moči tak koreluje s jeho hladinou v plazmě.


<div class="w3-row">
<div class="w3-third">
<b>A:</b>
<bdl-pdb-pdbe-molstar id="pdb1m4e" molecule-id="1m4e" hide-controls="true"></bdl-pdb-pdbe-molstar>
</div>

<div class="w3-third">
<b>B:</b>

![imagehepcidine](imagehepcidine.png)

</div>
<div class="w3-third">

**Obrázek HEP. A.** Molekulární struktura hepcidinu (HEP), **B.** Schématické znázornění hepcidinu.
</div>
</div>
