<div class="w3-row">
<div class="w3-half w3-center">


<bdl-pdb-pdbe-molstar id="pdb1m4e" molecule-id="1m4e" hide-controls="true" height="500px"  visual-style="ball-and-stick"></bdl-pdb-pdbe-molstar>
**Obrázek HEP. A.** Molekulární struktura hepcidinu (HEP) 

![imagehepcidine](imagehepcidine.png)

**B.** Schématické znázornění hepcidinu.

</div>
<div class="w3-half">
<div class="w3-justify w3-margin-left">

<br/>
<br/>

Hepcidin je nízkomolekulární oligopeptidový hormon, který byl náhodně objeven v roce 2000 Krausem a následně pak v roce 2001 Parkerem v rámci hledání nových antimikrobiálních peptidů. Jeho objev značnou měrou přispěl k pochopení homeostázy železa na systémové úrovni. Hepcidin je syntetizován jako preprohepcidin o velikosti 84 aminokyselin, který je ještě v jaterních hepatocytech zpracován na prohepcidin (60 aminokyselin). Bioaktivním hormonem se stává až po proteolytickém stěpení na hepcidin, který je tvořen 24 aminokyselinami (Obrázek **HEP**). Peptidový hormon je v plazmě navázán na $\alpha$ 2-makroglobulin a je vylučován primárně ledvinami. Za předpokladu normální funkce ledvin jeho koncentrace v moči tak koreluje s jeho hladinou v plazmě.

Role hepcidinu spočívá v udržování homeostázy železa a to prostřednictvím inhibice exportu železa z některých buněk a porucha této regulace v jednom nebo druhém směru vede různým patologickým stavům. V případě chronického nedostatku hepcidinu dochází k přetížení organismu železem a jeho ukládání v játrech a ostatním parenchymu, kde způsobuje fibrotizaci, a naopak chronické zvýšení hladiny hepcidinu vede k sideropenické anémii. Mechanismus účinku hepcidinu spočívá ve snížení koncentrace feroportinových exportérů. Po navázání hepcidinu na feroportin dojde ke změně konformace feroportinu a následně jeho internalizaci do buňky, kde je degradován v lysosomech. Efektivně je tak snížen tok železa z buňky do plazmy, kde klesá saturace transferinu. Funkce hepcidinu tak spočívá v redistribuci železa v organismu tak, že klesá koncentrace pro tělo dostupného železa v plazmě a naopak stoupá obsah depotního železa v buňkách, především v enterocytech, hepatocytech a buňkách monocyto-makrofágového systému.

<bdl-quiz question="V obrázku molekulární struktury je přeponuto do režimu zobrazení atomů a vazeb. Hepcidin obsahuje atomy síry, kolik atomů síry vidíte v zobrazené struktuře a kolik disulfidových můstků tvoří vazbu?" answers="9 atomů síry a 4 disulfidové vazby|2 atomy a 1 disulfidová vazba" correctoptions="true|false" explanations="ano. V obrázku žluté kuličky a žluté vazby|ne" buttontitle="zkontrolovat odpověď"></bdl-quiz>

</div>
</div>
</div>
