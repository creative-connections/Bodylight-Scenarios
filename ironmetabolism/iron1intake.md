# Příjem železa

Železo má několik klíčových funkcí ve fyziologii organismu. Je součástí hemové prostetické skupiny cytochromů a zajišťuje přenos kyslíku v hemoglobinu a myoglobinu. Železo se v potravě nachází ve dvou formách: __hemové__ a __nehemové__. Obě formy železa jsou vstřebávány odlišnými mechanismy. Celková absorpce železa je relativně nízká, vstřebá se až 20% železa obsaženého v potravě v závislosti na jejím charakteru (Obrázek FOOD). Hemové železo se obecně vstřebává efektivněji než nehemové. Celkové zásoby železa v organismu závisí téměř výhradně na jeho absorpci v trávícím traktu neboť __neexistuje regulovatelný způsob jeho exkrece z těla__. S výjimkou žen v období menstruace, které vyžadují o ~ 50% více dietárního železa, ztráty železa jsou minimální. Ke ztrátám dochází především deskvamací buněk epidermis nebo zánikem a odlupováním buněk gastrointestinálních sliznic. Primárním zdrojem železa je maso, nejvíce pak červené maso a vnitřnosti, relativně vyšší podíl železa má i některá zelenina, např. sojové boby (Obrázek FOOD). 

![ironFOOD](ironFOOD.png)
<br />__Obrázek FOOD__. Obsah hemového a nehemového železa ve vybraných potravinách a míra jeho absorpce v tenkém střevu.

Doporučená denní dávka železa je ~ 10 mg/den u mužů a 15 mg/den u žen v reprodukčním období. Z tohoto množství se do organismu vstřebá přibližně 1-2 mg/den, nevyužitý zbytek odchází stolicí. 

### quiz

<bdl-quiz 
question="Které z následujících porcí jídel je nejhodnotnější pro příjem železa." 
answers="Salát (90g)|Špenát (90g)|Pečené kuře (90g)"
correctoptions="false|false|true" 
explanations="4.4% z 80mg tj. asi 4 mg se vstřebá| 1.4% z 200mg tj. asi 3 mg se vstřebá. Před 150 lety chyba mylně přiřkla 10x větší množství železa ve špenátu než v něm ve skutečnosti je.|18% z 110 mg tj. asi 18 mg se vstřebá"></bdl-quiz>
